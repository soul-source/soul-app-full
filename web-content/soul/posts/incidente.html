

<div class="hwc-layout-wrapper">
    <div class="hwc-content-layout">
        <div class="hwc-content-layout-row">
            <div class="hwc-layout-cell hwc-content"><article class="hwc-post hwc-article">
                    <div class="hwc-postmetadataheader">
                        <h2 class="hwc-postheader">Bolivia, incidente in bus. Morti 3 italiani, due sono romani</h2>
                    </div>
                    <div class="hwc-postheadericons hwc-metadata-icons">
                        <span class="hwc-postdateicon">12/06/2014</span>
                        | <span class="hwc-postauthoricon"> <a href="#" title="Posts by Admin">Anna Simonetti</a></span>
                    </div>
                    <div class="hwc-postcontent hwc-postcontent-0 clearfix"><p><img width="300" height="169" alt="" class="hwc-lightbox" src="../../images/image.jpg" style="float: left;">Tre cittadini italiani sono rimasti coinvolti in un grave incidente stradale mentre viaggiavano su un autobus in Bolivia in cui risultano 10 morti, per lo più turisti stranieri. L'incidente è avvenuto mentre l'autobus di turisti tornava a La Paz da Salar de Uyuni. Le dinamiche non sono ancora chiare ma sembra che il veicolo sia saltato fuori dalle corsie e si sia schiantato.<!--CUT--> Gli stranieri feriti sono un australiano, due svizzeri e un peruviano. Altri due stranieri non sono stati ancora identificati. Morto il conducente dell'autobus. Le vittime italiane sono Lorenzo Licciardi, 30 anni, di Marina di Montemarciano nelle Marche come confermato dai carabinieri di Senigaglia che hanno già avvertito la famiglia durante la notte. Le altre due vittime sono una donna di 50 anni e un uomo di 53, entrambi sono romani. Lorenzo aveva prenotato il viaggio con Avventure nel Mondo, ed era partito da solo, per una vacanza sognata da tempo, fra Perù e Bolivia. A Marina di Montemarciano lavorava come idraulico: al rientro da questo viaggio avrebbe lasciato la casa dei genitori per andare a vivere per conto suo. Ieri notte invece la famiglia ha ricevuto al telefono la notizia della tragedia.<br></p></div>
                    <div class="hwc-postfootericons hwc-metadata-icons">
                        <span class="hwc-postcommentsicon"><a href="#comments" title="Comments">0 Commenti »</a></span>
                    </div>


                </article></div>
        </div>
    </div>
</div>
